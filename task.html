<!DOCTYPE html>
<html lang="bn">
<head>
<title>SyrSarah</title>
    <link rel="stylesheet" href="task.css">
</head>
<body>

<div class="site-wrapper no-animation">
  <div class="mobile-nav">
    <div class="links">
      <a href="https://syrsarah.github.io/index.html">Home</a>
    </div>
  </div>
  <nav>
    <div class="container">
      <div class="logo">
        <span>s</span><span>e</span><span>c</span><span>u</span><span>r</span><span>e</span><span>d</span>
      </div>
      <div class="links">
        <div class="link teal">
          <a href="https://syrsarah.github.io/index.html">Home</a>
          <div class="underline">
            <div class="part"></div>
            <div class="part"></div>
            <div class="part"></div>
            <div class="part"></div>
          </div>
        </div>
      </div>
    </div>
  </nav>
  <section class="main-content">
    <div class="container">
      <h1>সময় এবং সত্য</h1>
      <p>আজ আমার কোন পরিচয় নেই । নিছক একজন মানুষ হিসেবে লিখছি, তবে যা লিখতেছি, আপনি ই একমাত্র পাঠক। মানুষ পাঠক তৃপ্তির জন্যই লিখে থাকে, কিন্তু আমার লিখতে হচ্ছে আত্মতৃপ্তির জন্য। লিখছি আপনার আর আমার কথাই।</p>
        
        <br>
        <p>প্রিয় পাঠক,</p>
        <p>
        
আপনি যখন আমার এই লেখনি পড়ছেন, আপনার কাছে হয়তো নিরর্থক বা অবোধ্য লাগতে পারে, অথবা লাগতে পারে সময় খেপন, আবার সবকিছুই অর্থবহ, হয়তো একঘেয়েমি বা বিরক্তিতা ও ভর করতে পারে আপনার মনে। কিন্তু এ কথা ভুলে যাবেন না যে আপনাকেই লিখা হচ্ছে, আপনি ই একমাত্র পাঠক। আপনি চাইলে নাও পড়তে পারেন। তবে আমি কোন নির্দিষ্ট বা পৃথক ঘটনা লিখছি না।
        </p>
        <br>
        <p>
        আজ যখন এ কথা  বলছি, তখন বাস্তব সত্য এবং অবাস্তব ঘটনা অনেক টা ভিন্ন। সবকিছু ই সময় এর খেলা। সময় তার গতিতে চলছে, এর কারনেই বাস্তবতা পরিবর্তন হয়। বাস্তবতা ই বর্তমান। এজন্য এ কথা বলছি যে; আমি এখন এই যে লিখছি, কতটুকু বোধগম্য হচ্ছে আমার পাঠক এর তা আমার জানা নাই। আমি লিখছি, আপনার কাছে কোন আবেদন বিহীন এই লিখনি তে আমার প্রার্থনা থাকবে এই যে, আমার কথা গুলি পড়বেন পাঠক এবং বাস্তবতার সাথে মিলাবেন না কারন যা লিখছি তা শুধু বর্তমানের কথা ই না।
        </p>
        <br>
        <p>আমার কথাঃ-</p>
        <p>
        আমি যা করতেছি তা আমি নিজে ই করতেছি, নিজেই বলতেছি,সবকিছু হচ্ছে আমার নিজের ইচ্ছায়। কিছু বলে করতেছি, কিছু না বলে করতেছি। আমি ভাবছি, ভুলে যাচ্ছি, আবার মনে করতে চাচ্ছি। সবকিছুর মূলে একটা জিনিষ যেটা সাধারণ, আমি একটু একটু করে ধ্বংস করে ফেলতেছি আমার সহচর প্রবৃত্তি কে। সহচর প্রবৃত্তি বিলোপ মানুষের ধর্ম নিজেকে বুঝে শুনে অন্ধকারে ঠেলা। বাস্তবতা মানতে নারাজ এবং অসুস্থতাকে সুস্থ জ্ঞান করা। আমার বিবেক আজকে এতটাই মৃত যে  আমি কি করছি কেন করতেছি তা ঠিক হচ্ছে কিনা জানি না। আমি এখন সব কিছু মেনে না মেনে একটু বাঁচতে চাচ্ছি। ঘুমন্ত মানুষকে জাগ্রত করা যায় না, আমার ক্ষেত্রে হয়তো এই কথাটাই সত্য।  পাঠক, আজ আমি কোন অনুনয় বিননয় করছি না, আমার কোন মনের কথা ও বলছি না।
        </p>
        <br>
        
        <p>আপনার কথাঃ-</p>
        <p>আপনি যা করতেছেন তা আপনি নিজে ই করতেছেন, আপনি ই বলতেছেন,সবকিছু হচ্ছে আপনার নিজের ইচ্ছায়। আপনি যা করতেছেন সব বলতেছেন না, কিন্তু কি করবেন তা কতটুকু বলতেছেন তা আপনি নিজে জানেন। আর কিছু বলতে পারি না।</p>
         <br>
        
        <p>পার্থক্যঃ-</p>
        <p>আপনার আর আমার মধ্যে পার্থক্য আপনি যা করতেছেন তা না বুঝে নিজের ইচ্ছায় করতেছেন, আর আমি বুঝে নিজের ইচ্ছায় করতেছি।</p>
        <br>
        <p>
        যতো কিছু করতেছি দুই জন, দুই জন দুই জন কে আসলে কাছে পাওয়ার জন্য কি না তা এখন প্রশ্নবিদ্ধ, তবে আসল কথা হল আমরা উপভোগ করতেছি।  এই কথাটাই আসল সত্য কথা এবং এর সম্পূর্ণ কারন বিচার, বা বিবেচনা করার ক্ষমতা আমার নাই। আমি, যখন এই কথা গুলি লিখতেছি, আমি ঠিক আছি এবং আসল সত্য কথা টা বলতেছি যে সবকিছুর কারন আমার জানা নেই। তবে শুধু আমার এবং আপনার দোষ আসলে আমি দিতে পারতেছি না, কারন আমার বা আপনার ইচ্ছায় এত কিছু হয়নি। আপনার আর আমার নিজের ইচ্ছায় সবকিছু হলে আমার আর আপনার বর্তমান অবস্থান কোথায় থাকতো তা আপনার কাছে যেমন উজ্জ্বল আমার কাছেও তেমনি উজ্জ্বল।
        </p>
         <br>
        <p>
    আপনার আর আমার মধ্যে যে আজ এত কিছু,  আমি বা আপনি তার দায় অন্য কাউকে দিতে পারবোনা। সবকিছুর জন্য আমি বা আপনি ই দায়ি। সবকিছুর দায়ভার ও আমার বা আপনারই নিতে হবে। এটা জানা যে, দিনের শুরুতে এবং শেষে একটু ভালো থাকার জন্যই এত কিছু ছিল। মনের কথা মনে রেখে দেওয়া কোনো সমাধান না। আবার অপর পক্ষ থেকে না সূচক শব্দ শুনলেই জীবন থেমে যাবে, শেষ হয়ে যাবে বা হেয় হবে, এটি ভাবাও ঠিক নয়। আজকে দেখেন আপনার জায়গায় আপনি যেমন আছেন, আমার জায়গায় ও আমি তেমন আছি। শুধু ভিতরের আস্ফালন, চাওয়া, পাওয়া সবকিছু আপনার আর আমার মন আজ কোথায় আছে তা আপনি বা আমি জানিনা, এটাই সত্য কথা।
        </p>
        
          <br>
        <p>
পাঠক, জানিনা কতটা বিরক্তির উদ্রেক হচ্ছে আপনার মনে, কিন্তু আপনি বা আমি কেউ ই ফেলনা না। যদি ফেলনা ই হতাম একসাথে থাকতে পারতাম না।
আপনি হয়তো মেনে থাকবেন যে, আমি একজন তুচ্ছ মানুষ আপনার মত, তুচ্ছ বলাটা ঠিক হচ্ছেনা, কিন্তু পৃথিবীর এত মানুষের ভিড়ে তুচ্ছ কথাটা যুক্তি সঙ্গত।</p>
  <p>প্রথম কথা – অবিশ্বাস। শুধু মাত্র বিশ্বাস সব কিছুর সহজ কারন।</p>
  <p>দ্বিতীয় কথা – আস্থা। আস্থার অভাব সব কিছুর বহিঃপ্রকাশ।</p>
  <p>তৃতীয় কথা – নিয়তি। নিয়তি সব অসম্ভব কে সম্ভব করতে পারে।</p>
  <p>চতুর্থ কথা – তিক্ততা। তিক্ততা, ইচ্ছার অভাব, আর ভয়ের সম্মিলন যতো সব কথিত নাটক।</p>
  <p>কি বলতেছি তা পাঠক বুঝতেছেন হয়তো। উপরের মাত্র চারটা কথাই যে শুধু কথা তা না, আর ও অনেক বুঝা বা না বুঝার মতো হাজারটা সত্য কথা আছে। আপনি, আমি এবং গোটা দুনিয়া জানে যে, সব সত্য ই এক জায়গায় হার মেনে যায়, তা হচ্ছে নিয়তি। নিয়তি এমন এক অদেখা বাস্তবতা যা ভাগ্য কে ও হার মানায়। মানুষ নিয়তির কাছেই বুঝতে ব্যার্থ হয় বাস্তবতা।
        </p>
        
        <br>
        <p>
           মানুষ বলে থাকে, ভেবে থাকে যে সত্যিকারের প্রেম মানুষের জীবনে একবারই আসে। কিন্তু আমি যা ভাবি, তা হলো একজন মানুষ তার পুরো জীবনে অসংখ্যবার প্রেমে পড়তে পারে এবং প্রতিবারের জন্যই সেটা সত্যিকারের। যে ভালোবাসায় কোনো বিশ্বাস নেই, সেই ভালোবাসার সম্পর্কটি আসলে অযৌক্তিক, কথাটা অকাট্য মিথ্যা এ কারনেই যে ভালবাসাটাই একটা বিশ্বাস। ভালোবাসা এমন একটি সম্পর্ক যা পৃথিবীতে সবচেয়ে বেশি বিতর্কিত। শুধু এখন নয়, এ অবস্থা ছিল সবসময়। আমার হিসেবে প্রাকৃতিক বিপর্যয়ের পর সবচেয়ে বেশি ধ্বংসাত্মক কর্মকান্ড হয়েছে প্রেমের কারণে। সম্পর্কের বাঁধন তৈরি হয় দুটো মানুষের ভালোবাসা আর ইচ্ছা থেকে। এই সম্পর্কের নানা স্তরে আরো কিছু যোগ করার চেষ্টা সবাই করতেই পারে। ভালোবাসার জন্ম আছে, মৃত্যু নেই। কেউ কেউ ভুল করে। কাছের মানুষের বিষয়ে যা দেখে বা শুনে তা নিয়ে প্রতিটি খুঁটিনাটি বিষয়ে পর্যবেক্ষণ শুরু করে দেয়। এসব করার আগে কেউ ই একটু ভেবে দেখেনা যে, মনে যদি সন্দেহ দানা বাঁধে তার খুব স্বাভাবিক পরিণতি। এই ভুলটি এমনিতেই হয় কোনো কারণ ছাড়া? না। যখন একজন সব কিছু ভাবার চেষ্টা করে তখন সে সম্পর্কের ব্যাপারটিতে একটু বেশি সিরিয়াস হয়ে যায়। আরেকজন এর প্রতিটি বিষয় নিয়ে অনুসন্ধান প্রয়োজন নেই, এই সাধারন কথাটা মাথায় থাকেনা। না। কিন্তু এই বিষয়টি কেউ ই বোঝেনা যে তার সঙ্গী যখন বুঝবেন যে তার সবকিছু তে হাত দেয়া হচ্ছে সে কি মেনে নেবে? না। তাহলে কি হবে? সঙ্গী আরো সাহস পেয়ে যাবে এবং একই সঙ্গে নিজের মূল্য তার কাছে শূন্য হয়ে পড়বে। এই ঘটনার জন্য যদি একজনকেই দায়ী করা হয় তাহলে এও মনে রাখতে হবে যে, এক হাতে তালি কখনই বাজেনা। সবচে বড় যে জিনিসটা কাজ করে সবার মাথায় তা হল ছেড়ে গেলে একা হয়ে যেতে হবে, আর বাঁচা যাবে না। আমি আজ যখন এই জায়গায়, তখন মাথার চুল ছেড়া ছাড়া আমার আর কিচ্ছু করার নেই। তবে হ্যাঁ, পিছনের কথা না ভেবে বরং এগুলোর মাঝে যেই নৈতিকতা আর সততার উদ্ভব ঘটা প্রয়োজন তা বুঝতে পারাটাই অনেক কিছু বলে আমি মনে করি। 
        </p>
        
        
          <br>
        <p>
           কিছু অপ্রাসঙ্গিক কথা, মন আর দেহ দুটো একত্রে জরিত থাকলে ও দুটো জিনিসের চাওয়া দু রকম। একটার চাহিদা আরেক টা কখনই পূরণ করতে পারেনা। আমরা নির্বোধ মানুষ দেহ বিকিয়ে মন পাওয়ার দুর্লভ চেষ্টা করি, এটাই স্বাভাবিক এ কারনে যে দেহ খুব সহজে মিলাই নেয়া যায়। কিন্তু মনের ক্রন্দন, চাওয়া, আকুতি এগুলা কোন কিছুই নিথর দেহ পূরণ করতে পারেনা। অদ্ভুত হলেও এটাই সত্যি যে মন ই দেহ কে টানতে পারে, দেহ কখনই মন কে টানতে পারেনা। যখন এসব কথা লিখছি তখন পিছনের সব কিছু আপনার কাছেও যেমন উজ্জ্বল আমার কাছেও। সৌভাগ্য যে আপনি বা আমি কি করেছি, কিভাবে করছি তা জানি। অনেক মানুষ তাও জানে না। দেহ আর মনের টানাপোড়ন যে আজকের এই অবস্থার প্রতিচ্ছবি তা আমার পাঠক অবশ্যই বুঝতেছেন। এখানে আমি একটা কথাই বলবো, আমি মাফ চাই। 
        </p>
        
        
          <br>
        <p>
           সূর্যের আলো আর রাতের আলো কখনই যেমন এক নয় তেমনি, কপালে যা লিখা আছে তাও বদলানো যাবেনা। একই ভাবে যা অতীত হয়ে গেছে তাও কখনও ফেরানো বা বদলানো যাবেনা। সেরকম ই, ভবিষ্যৎ এ কি হবে তাও জানা যাবেনা। প্রতিটা মানুষ ই স্বপ্ন দেখে, ভাঙে, গড়ে, সবকিছু সাজায়। মানুষের এইসব অজানা চাওয়া সব ই আশা, কোনটাই নিশ্চয়তা নয়। মানুষ স্বপ্ন দেখে বা সাজায় নিজেকে সাজাতে বা নিজের আত্মা কে শাশ্বত করতে। এগুলোর মধ্যে আরেকটা সত্য কথা নিহিত যে কেউ ই ভাঙ্গার স্বপ্ন দেখেনা। যখন লিখছি তখন নিজেকে খুব তুচ্ছ ও তাচ্ছিল্য করতে মন চাচ্ছে। কিন্তু জীবন এর এমন এক সময় এসে এমন সব কিছু নিয়ে মন এর টানাপোড়ন চলতেছে, যা ভাষায় প্রকাশ করার নয়। আমার সব কিছুই একটা ঘোর এর মধ্যে আটকে আছে যে ঘোর টা আমি কোনভাবেই ভাঙতে দিতে চাইনা, তাই চলে আসে এত টানাপোড়ন। সবকিছুর বিবেচনায় আমি বুঝে বা না বুঝে সবকিছু আপনার হাতে তুলে দিলাম এই ভেবে যে যা দিয়েছেন তার জন্য আমি আজীবন কৃতজ্ঞ থাকবো। সবকিছুর শেষে আমি এটাই চাই যে আপনার প্রতি টা মুহূর্ত প্রাণবন্ত হয়ে উঠুক অর্থবহ ভাবে। আপনার সার্বিক কল্যাণ কামনা করি।
 
        </p>
        <br><br>
        <p>............</p>
        <h4 style="color: red">মুহাম্মদ</h4>
        
        
        
    </div>
  </section>
</div>
</body>
</html>
